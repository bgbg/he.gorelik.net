---
title: "לפני ואחרי בהדמיית נתונים. תרשים רדאר (תרשים עכביש)"
date: 2020-11-10
categories: 
 - "בלוג"
 - "הדמיית-נתונים"
tags: 
 - "לפני-ואחרי"
 - "עכביש"
 - "רדאר"
layout: "post"
---

תרשים רדאר, או תרשים עכביש הוא סוג התרשימים שנראים, אל פניו, מגניבים, אך למעשה כמעט תמיד הם בחירה ממש גרועה. בואו נבחן את הסיבות לכך ונחשוב על אלטרנטיבה טובה יותר. 

## לפני: הבעיות של תרשים עכביש 

הנה השחזור שלי של תרשים רדאר שראיתי באחת הקבוצות בפייסבוק. 

![]({{ site.baseurl }}/assets/img/2020/11/image-1.png){:width="578"}

מה הבעיות שלו? 

הבעיה הראשונה היא הקריאוּת (readability באנגלית): הגרף הזה לא קריא. האם אתם יכולים להזות בצורה מהירה את הערך של הסדרה האדומה עבור ״substance abuse״? לדעתי, לא.

אבל בעיה גדולה יותר נעוצה בכך שמאחר ואין סדר מובנה לקטגוריות, כל אחד חופשי למיין את הקטגוריות של הגרף איך שבא לו. התוצאה של זה היא אסופה של גרפים שנראים ממש ממש שונה אחד מהשני, למרות שהם מכילים את אותם הנתונים

![]({{ site.baseurl }}/assets/img/2020/11/image-2.png){:width="1024"}

## אחרי: בחירת גרף מבוססת מסקנה

מה האלטרנטיבה?

קודם כל, צריך להחליט מה המסקנה של הגרף. לא רק לחשוב, אלא לכתובת את המסקנה ככותרת של הגרף. זה יאלץ אותך להחליט מה המסקנה וידריך אותך במאמצים לשיפור. (אני מאוד ממליץ לקרוא את הפוסט הזה [<https://gorelik.net/.../how-to-suck-less-in-data.../>](https://gorelik.net/2020/07/28/how-to-suck-less-in-data-visualization-and-professional-communication/?fbclid=IwAR0CfjYGuHQwpze1dMpoUs1q8J1HA9JI7KWjX7rcfy_Be1s_WGC8LcaTmds) או לראות את ההקלטה של ההרצאה שלי כאן: [<https://youtu.be/xGfaFdoQVHM>](https://youtu.be/xGfaFdoQVHM?fbclid=IwAR1GLOWAPc-D8TPGN-HiZZOp2K_GdDv2dlP89iHkqUwOM-I5VHnAHKax45U)

חזרה לדוגמה שלנו. אם המטרה את הקורלציה בין שתי קבוצות, אז אפשר ליצור גרף עמודות, כאשר אחד התת־גרפים ממויין. וזאת התוצאה

![]({{ site.baseurl }}/assets/img/2020/11/image-3.png){:width="1024"}

ומה אם המסקנה שלנו נוגעת לתובנה מעניינת לגבי ההפרשים בין הסדרות? במקרה כזה, צריך לחשב את ההפרשים ולהראות אותם, בנוסף לערכים עצמם, או במקומם.

![]({{ site.baseurl }}/assets/img/2020/11/image-4.png){:width="1024"}

(שימו לב שגם כאן מיינתי את העמודות. הדרך הקלה ביותר לשפר את הקריאוּת של גרף עמודות זה למיין אותם לפי הערך.

קוד פייתון שהשתמשתי בו כדי ליצור את הגרפים כאן נמצא כאן: <https://gist.github.com/bgbg/db833db723998cd244b5049bfe01f5ac>
