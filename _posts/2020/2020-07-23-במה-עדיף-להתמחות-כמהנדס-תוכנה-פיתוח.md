---
title: "במה עדיף להתמחות כמהנדס תוכנה – פיתוח ווב וענן, סייבר או IoT – במידה ושלושתם מעניינים אותך באותה המידה?"
date: 2020-07-23
categories: 
 - "בלוג"
 - "יעוץ-קריירה"
cover_image: "/assets/img/2020/07/pexels-photo-1071249.jpeg"
layout: "post"
---

[עוד תשובה שכתבתי לשאלה בקוורה](https://he.quora.com/במה-עדיף-להתמחות-כמהנדס-תוכנה-פיתוח-ווב/answers/224570964?__filter__=all&__nsrc__=1&__sncid__=5974845280)

במה עדיף להתמחות כמהנדס תוכנה – פיתוח ווב וענן, סייבר או IoT – במידה ושלושתם מעניינים אותך באותה המידה?

שאלה מעניינית. אני מניח ששואל השאלה מנסה לנחש איזה מהתחומים האלה יהיה יותר מצליח לאורך זמן. הטענה שלי שאי אפשר לדעת. ולכן, במקום להשקיע מאמץ כדי לזהות מגמות בשוק הנדסת התוכנה, תשקיע את הזמן בדברים חשובים יותר ותנסה להנות כמה שיותר.

אם כל התחומים האלה מעניינים באותה מידע, לך למקום עם תנאים יותר טובים. אם אתה מחפש יציבות לך לחברה שנראית יותר יציבה, אם אתה מחפש אקשן לך לחברה קטנה ודינמית. מה בדיוק תעשה שם - פחות משנה, העיקר שנתהנה ותרויח כסף.

למה זה לא משנה? כי אין לך מושג מה השוק יירצה בעוד חמש שנים, וודאי לא עוד עשר שנים. קו אותי לדוגמה. בשנת 2007 סיימתי דוקטורט בכימיה חישובית. באותה שנה רק חברה אחת בארץ עסקה בכימיה חישובית. האם הייתי יכול לנחש שתוך עשר שנים אהיה בעל נסיון בcyber security, machine learning, social network analysis? ממש ממש לא. אפילו לא הכרתי את המונחים האלה. בעוד עשר שנים מהיום תחומים חדשים יקומו, תחומים ישנים יעלמו, תחומים ישנים אחרים שכבר נעלמו יוולדו מחדש בכובע אחר.

מה כן משנה? תשמור על המקצועיות, תלמד דברים חדשים, תשקיע בכישורי תקשורת (מצגות, דוחות, בלוגים) ותקווה לכך שהעולם לא יחזור לתקופת האבן.

פה ושם אני כותב על קריירה באנגלית [Career advice – Boris Gorelik](https://gorelik.net/category/career-advice/) או בעברית [יעוץ קריירה – בוריס גורליק](https://he.gorelik.net/category/%D7%99%D7%A2%D7%95%D7%A5-%D7%A7%D7%A8%D7%99%D7%99%D7%A8%D7%94/) תעבור, אולי תמצא שם עוד עצות רלוונטיות
