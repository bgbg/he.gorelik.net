---
title: "גבר מת אחרי חיסון נגד קורונה. אז מה?"
date: 2020-12-28
categories: 
 - "בלוג"
tags: 
 - "קורונה"
cover_image: "/assets/img/2020/12/screen-shot-2020-12-28-at-21.05.51.png"
layout: "post"
---

הנה טקסט שקראתי בפייסבוק

![]({{ site.baseurl }}/assets/img/2020/12/image-5.png){:width="1024"}

נתחיל מזה שעבור משפחת הנפטר מדובר באסון. אבל כאשר מנצלים אסון אישי לדמגוגיה, זה מרגיז.

אני חוקר נתונים, עם דוקטורט בכימיה של תרופות ולכן אני מרגיש מספיק טוב לדבר על הדברים האלה.

כל מי שמת עם קורונה נספר כאילו מת מקורונה גם אם הוא מת בתאונת דרכים. זה נשמע בהתחלה מוזר, אבל זאת הדרך היחידה לספור בצורה הדירה ואחידה. אחרת כל מדינה וכל מוסד בריאות יעשו את מה שהם חושבים לנכון ואי אפשר יהיה לעשות השוואות. החלטות דומות מתקבלות לא רק בקורונה, אלא בהרבה סטטיסטיקות אחרות. באופן כללי, לספור דברים מעבר לתפוחים בקערה זאת משימה סופר סופר קשה.  
נניח לצורך הדיון שמי שנפטר שעתיים אחרי חיסון נגד קורונה, מותו נגרם מהחיסון עצמו. נניח. גם אם זה נכון, מדובר עד עכשיו בשני אנשים מתוך כעשרים אלף. זה מעציב אבל זה ממש מעט. אם זאת הפרופורציה הנכונה ונחסן את כל האוכלוסיה הבוגרת של ישראל ימותו בערך 50 איש. נוסיף עוד 50 שימותו מקורונה כי החיסון לא עבד עליהם. זה עדיין הרבה פחות מכמות המתים מהווירוס בלי החיסון.

1. אני מאוד לא מעריך אנשים שמגחיכים דיון על ידי שיבוש שמות ומונחים. הם מזכירים לי את אמנון יצחק (השרלטן המחזיר בתשובה). בעיניי הגחכת שמות היא סימן ברור לבור, שרלטן או גם וגם.
