---
title: "טיפים למצגות בעבודה מרחוק"
date: 2020-03-11
categories: 
 - "בלוג"
tags: 
 - "מצגת"
 - "עבודה-מבוזרת"
 - "עבודה-מהבית"
cover_image: "/assets/img/2020/03/featured_remote_presentation-1.png"
layout: "post"
---

לפני שהפכתי פרילנסר בתחום ה־data science, עבדתי בחברה מבוזרת ותקשורת מרחוק, כולל מצגות היו עבורי נורמה ולא יוצא מהכלל. עם כל הבהלה של ווירוס הקורונה, והמעבר הכפוי של המונים לעבודה מהבית החלטתי לשתף כמה טיפים למצגות מרחוק

![]({{ site.baseurl }}/assets/img/2020/03/remote1.png){:width="1024"}

* עדיף לעמוד. אם בפגישה פיזית הייתם עומדים תוך כדי ההצגה, גם במצגת מרוחקת כדאי לעמוד. כשאנו עומדים, התנועות שלנו נהיות חופשיות יותר, אפילו הקול משתנה. 
* יש לי שולחן שמאפשר עבודה בעמידה. אם אין לכם אפשרות להגביה את המצלמה לגובה העייים, אין ברירה, שבו. אתם לא רוצים שהצופים יבהוו במפשעה שלכם במהלך המצגת  
* תשתשמשו בשלט של מצגות, גם במצגות ״רגילות״ וגם במצגות מרוחקות. השלט משחרר את תנועת הידיים ומאפשר קצב הרבה יותר טוב.  
* חשוב מאוד לראות את הקהל בזמן המצגת. ככה תוכלו לקבל רמזים על איך הדברים שלכם מתקבלים על הצד השני. ככה גם אפשר לזהות בעיות בחיבור. לכן, עדיף לעבוד עם שני מסכים - אחד לשקפים והשני לחלון של סקייפ או זום בו רואים את ה״קהל״.

![]({{ site.baseurl }}/assets/img/2020/03/remote2.jpg){:width="1024"}

* את חלון ה״קהל״ עדיף למקם מתחת למצלמה אליה אתם מדברים. ככה הבעת הפנים שלכם תהיה יותר טבעית.  
* תוכנות מצגת כמו PowerPoint ו־Keynote משתלטות על כל המסכים שיש למחשב להציע, מה שלא מאפשר לראות את הצד השני. כדי לפתור את הבעיה, אני הופך את השקפים שלי לפורמט pdf ומשתמש באקרובט רידר כדי להציג אותם.  
* תרגלו ״על יבש״. עדיף יום-יומיים לפני כדי לתת זמן לתקן את הבעיות הטכניות שעלולות להופיע  
* שימו לב לרקע שלכם. במיוחד עם מציגים מהבית או מבית מלון. אף אחד לא צריך לראות מיטה לא מוצעת עם ערמת בגדים מלוכלכים עליה.
