---
title: "להפוך לחוקר נתונים אחרי גילי 40"
date: 2020-05-10
categories: 
 - "בלוג"
 - "יעוץ-קריירה"
tags: 
 - "קריירה"
 - "שאלה"
cover_image: "/assets/img/2020/05/featured_image.005.jpeg"
layout: "post"
---

מדי פעם אני כותב על ענייני קריירה בתחום ה־data science. עד עכשיו כתבתי בעיקר באנגלית ([לינק](https://gorelik.net/category/career-advice/)) אבל גם קצת בעברית ([לינק](https://he.gorelik.net/tag/%D7%A7%D7%A8%D7%99%D7%99%D7%A8%D7%94/)). מדי פעם אנשים שקוראים את הבלוג שלי שואלים אותי שאלות ואני תמיד שמח לענות. לפני כשבוע קיבלתי מייל בעברית

שלום בוריס.

אתחיל כמו רוב הפונים אליך ולא אהיה בכך מקורי.

שמי XXXX, אני כבר בן 40 , בעל תואר ראשון באדריכלות. מסיים זה עתה את התואר השני שלי בתחום אחר (לא מחשבים אבל בחלט נושק). במסגרת התואר השני נגענו בפרט בקורסים הבאים

-סטטיסטיקה מתקדמת עם הבטים מרחביים

-פיתון

-מאטלאב ואיבוד תמונה

-עשינו גם קורס כללי בו למדנו  מנגנוני לימוד מכונה (כחלק מעיבוד תמונה) כולל צמצום מימדים כגון PCA,  קלסיפיקציות שונות כולל SVM, ולמידה עמוקה כולל CNN

נשמע מאוד רלוונטי

אציין שמנגננים אלה הופעלו לא מתוך ממשק תכנה, אלא מתוך קוד בד"כ במאטלאב או  פיתון (כלומר להערכתי היינו מעט יותר "ממשתמשי קצה" שלוחצים על מקשים)

עוד יותר טוב

שורה תחתונה, התאהבתי בתחום למידת מכונה, וניתוח נתונים. היות ואני לא מאמין בקורסים באינטרנט, אם אני הולך על זה - אעשה תואר שני נוסף (כרוך בשנת השלמות, אבל אני נחוש).

אני מניח שקראת את הבלוג שלי ואתה יודע שאני בדעה שהידע  המצקועי (שלא קשור לדאטה סיינס) מאוד חשוב בתחום. שם אתה מביא את הערך המוסף שלך, במיוחד בשלבים בהם אתה פחות מנוסה בתור דאטה סיינטסט. 

שאלותי כדלקמן:

בהתחשב שתחת מיטריית הדאטא-סיינס כנראה ארצה להתמקד בתחום של עיבוד תמונה, ועיבוד אותות

1- האם מבנה חשיבה כמו שיש לי - אופי יותר אנליטי ומעמיק,  ופחות תקתקני-ביצועיסטי מתאים לתחום הדאטאסיינס?

באופן עקרוני - כן. אם אתה יודע שאתה לא מצליח לעמוד בלוחות זמנים ולהתרכז - טוב תעשה עם תעבוד עם מנהל טוב שיתן לך ״שירותי ניהול״ - ז״א ישים עין על התמונה הכוללת ולא ייתן לך לסטות יותר מדי. גם אני נוטה לפעמים להתעמק בתוך איזה נושא מסויים, עד שמזכירים לי שהוא לא באמת חשוב ושיש לוחות זמנים. עד היום, הרוב המוחלט של המנהלים שלי היו מעולים ועשו את זה ממש טוב. 

2- אם אלך על זה, סביר שאצא לשוק ללא ניסיון בגיל 43-44.  עד כמה לדעתך  הגיל ישליך לרעה (או לטובה) על יכלתי למצוא עבודה ועל שכר.

אתה לא באמת בלי ניסיון. עבדת עד עכשיו, לא? 

יש שני סוגים של אנשים בלי נסיון: ״ילדים״ אחרי האוניברסיטה שלא יודעים מימינם ומשמאלם. לא יודעים איך להתנהל בחברה, לאזן בין פוליטיקה משרדית, רצון לעשות עבודה, להתפתח וכד׳ ושחושבים שהם יודעים הרבה. 

לסוג השני של אנשים בלי ניסיון אין אולי נסיון בתחום הספציפי אליו הם נכנסים אבל יש נסיון חיים, יודעים מה זה פרוייקט, מתי להגיד ״כן״ למנהל הפרוייקט ומתי להגיד ״לא״. הם מביאים אתם את כל הטעויות שהם עשו עד עכשיו ולא יעשו יותר.

וגם יש את הבגרות של המוח. לאנשים צעירים יותר יש יכולת למידה גדולה מאוד ואילו לאנשים מבוגרים יותר יש יכולת של ניתוח רחב יותר (משהו שקשור לפלסטיות ואלסטיות של המוח). התקופה בה אדם בן שלושים היה נחשב לזקן עברה. המון מפתחי תוכנה, חוקרי נתונים, ואנשים בתחום עברו את הגיל 50. גם מנהלים צעירים כבר פחות נרתעים מלעבוד עם זקנים.

לגבי השכר: זה עניין טריקי. אין לי מושג

3-לגבי עתיד המקצוע בכלל.  קראתי דעתך מ2017, ו2019. בתיקון הפרוגנוזה שלך למצב כפי שהוא היום, שאלתי היא כזו:

 האם אתה צופה ירידה במשכורות בתחום הדאטאסיינס  גם כחלק מדינמיקה כללית בנישה, ובפרט לאור כניסה מסיבית של מכללות וקורסים לתחום.

כן. וגם לאור העובדה ששוק העבודה נפתח יותר לעבודה מרחוק בעקבות הקורונה. היום יותר קל (מבחינה מנטלית) להעסיק מישהו שגר בהודו, רומניה, או רוסיה ולשלם לו פחות מחצי ממה שמשלמים כאן. לך לאתר [upwork.com](http://upwork.com/) תעשה חיפוש של data science ותראה את העושר של נסיון ואת מגוון המחירים.

מצד שני, זה גם מרחיב את תחום העבודה הפוטנציאלי שלך וגם מדגיש את הייתרונות בידע נישתי כמו אדריכלות.

 אם כן, האם סביר שזה ירד עד כדי ככה שעלול במקרה שלי לרוקן מכל משמעות השקעה רב שנתית שאני מתכנן (בקיצור האם לא צפוי מצב שמצמרת המשכורות בהייטק התחום יצנח לתחתית ואף פחות).

אין לי מושג :-( אני מקווה שלא. אבל תמיד תוכל לחזור לתכנן ווילות לאנשים, לא :-)

*כשאני נכנס לעניין, אני תמיד בודק את הסצנריו ההכי חיובי ואת ההכי שלילי. הסצנריו החיובי במקרה הזה נוצץ מבעד לכל פינה ולא חסר סיבות להתרשם ולהיות בהשליות. עכשיו הגיע התור של השלישי, או האובייקטיבי אם תרצה, לכן פניתי אליך כי התרשמתי שאתה אדם שקול וענייני. ככה שתרגיש חופשי לרוקן לי רוח מהמפרסים.  עדיף לעשות זאת עכשיו מה שנקרא "על הגדה".

התסריט החיובי לא מובטח. בין התסריט החיובי (הריאלי, לא הנוצץ) לבין השלילי (הריאלי, לא האסון), הייתי מהמר היום בערך 70% לטובת החיובי. אם תדע לתמחר את ההצלחה והכשלון (כשלונות ״עולים״ יותר, בד״כ) תקבל שני מספרים שיבלבלו אותך עוד יותר בקבלת ההחלטות :-)
