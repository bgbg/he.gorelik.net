---
title: "רעיון אחד לשקף. יותר קל להגיד מלעשות"
date: 2020-02-29
categories: 
 - "בלוג"
tags: 
 - "מצגות"
 - "מצגת"
cover_image: "/assets/img/2020/02/one_per_slide-1.png"
layout: "post"
---

הרבה מאוד טסקטים שמדברים על עיצוב מצגות מזכירים כלל אחד ברור: כל שקף צריך להכיל רעיון אחד בלבד. נשמע פשוט, לא?

הנה שקף ממצגת אחד שמספרת כמה חשוב לשים רעיון אחד לשקף.

![]({{ site.baseurl }}/assets/img/2020/02/null.png){:width="1000"}

והנה השקף הבא באותה המצגת, שמסביר למה זה חשוב

![]({{ site.baseurl }}/assets/img/2020/02/null-1.png){:width="1000"}

נו, כמה רעיונות יש בשקף הזה? לפחות שלושה. יחד עם האותיות הקטנות - ארבעה. 

## אז מה אפשר לעשות?

קודם כל, צריך לזכור שלרוב השקפים מלווים את המציג, לא מחליפים אותו, ולכן השקף הראשון מספיק. את מה שרוצים להוסיף אפשר רק להגיד, בלי צורך בשקפים.

אם בכל זאת רוצים תזכורות (ובואו נודה על האמת, גם המציג צריך תזכורת), אפשר לפצל כל אחד מהרעיונות לשקף משל עצמו. מי שמרגיש מספיק בטוח בעצמו יכול להוסיף איזו אילוסטרציה שתחבר את השכל ואת הרגש. עדיף שהאילוסטרציה תתפרס על כל השקף, ליצירת אפקט של נוכחות

![]({{ site.baseurl }}/assets/img/2020/02/null-2.png){:width="1000"}

עכשיו אני שומע אנשים צועקים לי ״יופי, מצגת מוטיבציה זה קל. מה עם מצגת טכנית יותר???). בואו נראה.

הנה שקף ממצגת ״טכנית״ שסוקר את השיטות השונות ללמידה חישובית

![]({{ site.baseurl }}/assets/img/2020/02/null-3.png){:width="1000"}

## בואו נראה מה האפשרויות שלנו

קודם כל, פתרון לאנשים עסוקים - מי שאין לו זמן להתקשקש עם חיפוש של תמונות חמודות, מי שיש לו עוד עבודה לעשות. הפתרון במקרה הזה מוצג בצילומסך למטה. בשקף הראשון אומרים על מה מדברים (על סוגי האלגוריתמים). בשקף השני מדברים על אלגוריתמים לא מונחים (unsupervised), אחר כך מדברים על האלגוריתמים המונחים (supervised) ואחרי זה מזכירים את ה־״שונות״. שימו לב שבכל שקף יש רק רעיון אחד (הכותרת לא נחשבת - היא משמשת לנווט).

![]({{ site.baseurl }}/assets/img/2020/02/null-4.png){:width="1000"}

יופי. מי שיש לו זמן יכול להגדיל ראש ולספק קצת איורים. בדוגמה הזאת שמתי את הכותרות בצד. כי למה לא?

![]({{ site.baseurl }}/assets/img/2020/02/null-5.png){:width="1000"}

אפשרות נוספת היא לשים כל כך הרבה מידע, שברור לכל שאף אחד לא אמור לקרוא אותו. זה טיפה ריסקי, אבל שווה בדיקה

![]({{ site.baseurl }}/assets/img/2020/02/null-6.png){:width="1000"}

## לסיכום

כשאומרים לכם ״רעיון אחד לשקף״ מתכוונים לרעיון אחד לשקף. הדרך הפשוטה לוודא את זה זה לפזר את הרעיונות בין השקפים. לא צריך לפחת מכמות השקפים. שקפים לא עולים לנו כסף, תשומת הלב של הקהל - כן.
