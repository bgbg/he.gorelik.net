---
title: "למה חשוב שכולם יתחסנו"
date: 2020-12-14
categories: 
 - "בלוג"
tags: 
 - "חיסון"
 - "קורונה"
layout: "post"
---

רואה המון דמגוגיה לגבי חובת החיסון.

למה חשוב לחייב את כולם להתחסן (בהנחה שהחיסון יעיל ובטוח)?אז אחת הטענות של ה״ספקנים״ היא שאם אני לא מתחסן, אני לא מסכן אף אחד חוץ מעצמי. זאת טענה מוטעית מכמה סיבות

אחד: אדם לא מחוסן מסכן גם אנשים שקיבלו חיסון אבל לא פיתחו תגובה חיסונית (יש גם כאלא).

שתים: אדם לא מחוסן מסכן גם אנשים שלא יכולים לקבל חיסון בגלל אלרגיה לאחד הרכיבים שלו 0יש גם כאלה)

שלוש: אדם לא מחוסן מעלה את העומס על מע׳ הבריאות וזה מסכן את כל החברה.

אפשר לחשוב על עוד, אבל זה מספיק לבינתיים.

אז לסיכום: אם יש לך עקרונות חזקים נגד קבלת חיסון, אני מכבד אותך ואת העקרונות שלך ואתנגד נחרצות לחיסון בכפיה.

מצד שני, אני גם מצפה שתעמוד מאחורי העקרונות האלה ותשא, לפחות חלקית בנטל. איך? דמי ביטוח מוגדלים, הגבלות על עלייה למטוסים, שלילת זכות להכנס למקומות עבודה, מוסדות חינוך... 

נשמע דרסטי?

טוב, בשביל העקרונות אפשר לסבול, לא?

למה הדבר דומה? נניח, אני לא מוכן ללבוש בגדים מתוך עקרון. מותר לי? מותר לי! האם אני יכול להכנס ערום לכל מקום אליו אחפוץ? לא, וזה די טבעי. אני יכול להסתובב ערום בביתי או למצוא פינה במדבר ולעשות שם מה בראש שלי, אבל אם אני חי בחברה, מצופה ממני שאכבד לא רק את העקרונות שלי אלא גם את העקרונות של ייתר החברה.

רוצים להיות ספקנים? תשאלו מה עושים עם כספי המיסים שלנו, למה מדפיסים כסף על ימין ועל שמאל, איך זה שאין תקציב, למה הפרוטוקולים סודיים. תשאלו! אבל כשיקראו לכם, לכו להתחסן!
